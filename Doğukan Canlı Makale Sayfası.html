<!DOCTYPE html>
<html>
<head>
	<title>Filistinli Yerleşimcilerin Topraklarını Yahudilere Satma Meselesi</title>
</head>
<body>
 <h1>Filistinli Yerleşimcilerin Topraklarını Yahudilere Satma Meselesi</h1>
	<h1>Yazar : Doğukan Canlı</h1>
	<h2>Özet</h2>
	<p>Başta Türkiye deki müslümanlar olmak üzere dünya müslümanlarınında dillerinde dolanan ve aklıllarda şüphelere yol açan , müslüman filistin halkının yahudi azınlığına yüksek meblağlar karşılığında gayrimenkulllerini sattığı iddiası tamamı ile gerçeği yansıtmayan çarpıtılmış bir iddiadır .İddia edildiği gibi Müslüman Filistin halkı toprak satarak işgalci isaril devletinin var olmasına yardım ve yataklık etmemiş,bilakis toprak satımı yasaklanmış , hatta bu yolda büyük fedekarlıklar edilmiştir.</p>
	<h2>İddiaların doğuşu:</h2>
	<p>Müslüman Filistin halkının topraklarını, evlerini Yahudilere sattığı iddiaları üzerinden inşa edilen “aslında hadise Arapların Filistin’i kendilerinin sattığı” algısı büyük bir yalandan ibarettir. “Kendin ikna olup inanıncaya kadar yalan söylemeye devam et” hitabet sanatının ürünüdür. Taraflı Batı medyasında işlenen barbar, bedevi medeniyetsiz, hırsız, katil, uzun burunlu, bir memeye vatan satan, güvenilmez ve terörist Arap profilini gayet başarılı ortaya sundular.
 
Dünyaya medeniyet öğreten bu merkez İkinci dünya savaşının sona ermesinden itibaren, ama özellikle İsrail’in kurulmasından sonra, “vahşi doğu “ coğrafyası olarak telkin edildi. Batı sömürgeciliğine karşı bağımsızlık, egemenlik ve tarihi bilinci için savaşan ülkeler öcü, liderleri de “eli kanlı diktatör,  gizli mason, kukla, tehlikeli ve tehditkâr unsur” olarak tedavüle sokuldu. Buna karşılık Suudi ve Körfez şeyhlikleri petrolü ve doları ile Batı medeniyetine katkı yapan  müttefik dostlar olarak servis edildi. Mümin kâfir kâfir mümin, emin güvenilmez haramiler emin yapıldı. Her türlü ihanet, dalalet, fitne ve fesat içinde olanlar mahsum ilan edildi.
 
Türkiyede mürekkep yalamışların büyük çoğunluğunda mevcut olan Arap düşmanlığının arka perdesinde bu çalışmaların tesiri var. Bağnaz batı hayranlığı ciddi bir kör doğu düşmanlığı hastalığına dönüşmüş. Akıl buna şartlanınca sorgulama yetisini kaybeder. “ Arapların sürekli olarak biz Türkleri arkadan vurması ve kronik Türkiye düşmanlıklarından!” dolayı Kudüs’e olan desteğinin önüne bir set örüyor.
 
 İşgalci Siyonistler dünyada “Filistin kurak ,düz bir araziydi, bir çölden ibaretti. Biz girdik  ikame ettik. Bundandır orası bize aittir” diye manipülasyon yapıyorlar. İslam alemine yönelik olarak ise: “Filistinliler kendi topraklarını kendileri sattılar, biz de büyük meblağlar verip satın aldık” diye  söylemlerde bulunuyorlar. Buradaki tezatlıklar dikkat çekmektedir. Derin tarihe gitmeye gerek yok. Bugün yaşananlar her iki iddiayı da yalanlamaktadır. Bugün Filistin’in içinde dört, Filistin’in dışında ise takriben beş milyon  olmak üzere dünyada toplam 9 milyon Filistinli yaşamaktadır. Filistin’in dışındakilerin neredeyse tamamına yakını, Filistin’in içindekilerin de yasısının bir kısmı mülteci olarak sınıflandırılmıştır.
 
 Kudüs’te Mescid-i Aksa’ya yakın bir mesafede bulunan tarihi bir dükkan için İsrail’in dükkan sahibi Filistinliye yüksek miktarda para teklif etti.Dükkanın sahibi Filistin Abdurrahman İmad geçen aylarda, İsrail’in dükkanı satması için kendisine 24 milyon dolar teklif ettiğini söyledi. Ancak su ve meşrubat satarak geçimini sağlayan cesur Filistinli dükkanını İsrail resmi makamlarına satmayı reddetti.Bazı kesimlerin iddia ettiğinin aksine Filistinlilerin topraklarını satmıyor. İsrail’in elde ettiği toprakların yalnızca binde 1’inin parayla satın alındığını geri kalan topraklar ise işgal ediliyor.
 
 Filistin’deki nüfus yoğunluğu Türkiye’dekinin 4 katına denk geliyor olacaktı. Şuanda da nüfus yoğunluğu buna misaldir, çünkü hicrete zorlanan Filistinli adedi yakın sayıda yahudi dışarıdan göç ettirilmiş bir kısmı intifada dönemlerinde tersine göç etmiştir ve şu anda takriben 5 milyon  yahudi nüfus vardır. 
İşgalci siyonistler, Filistinlilerin topraklarını kendi istekleriyle sattıklarını ve kendilerinin de buraları almak için büyük meblağlar ödediklerini iddia ediyorlar. Peki sattıkları araziler karşılığında büyük paralar alanların bugün gittikleri beldelerde gayrimenkül edinmiş ve rahat bir hayata mazhar olmaları gerekmez miydi? Görünenlerin hepsi de herhalde o kadar büyük miktarlarda paraları birkaç günlük arzuları için heba edecek veya kumarda kaybedecek kadar aptal değillerdi. Öyleki Filistinliler deyindiğim yerlerde kurulmuş mülteci kamplarında tam manasıyla sefalete mahkum durumdadırlar ve uluslararası yardım kuruluşlarının ağızlarına bakmaktadırlar.  Bir insan kendi arazisini kendi eliyle satıp da sefaleti tercih eder mi? Bu o insanların, arsalarını satarak değil de üzerlerinde baskı kurulrak topraklarını insiraf ettiklerinin akli bir delilidir.</p>
   <h2>İşin aslı:</h2>
   <p>Filistin’den dışarıya toplu hicret 1948 Savaşı’nda başlamıştır. Bu tarihten önce toplu hicret olmamıştır. Bu olay Filistin dışına çıkan Filistinlilerin yurtlarını, arazilerini satarak değil de savaşarak ve kendilerine karşı şiddete nedeniyle terk ettiklerinin delilidir. Çünkü yahudi örgütleri arazi satın alma mevzusunda en yoğun çabalrını 1948’den önce yürütmüşlerdir. Bu tarihten sonra tehcir yoluyla zaten büyük topraklara el koymuşlardır.
 
Siyonist İsrail  devleti, hicrete zorlanan Filistinlilerin topraklarını yahudi göçmenlere vermek niyetiyle “terk edilmiş arazilerle ilgili kanun” başlığı altında bir yasa çıkardı. Bu yasaya dayalı olarak yüz binlerce dönüm arazi yahudi göçmenlere hunharca verilmiştir.Siyonist İşgal devletinin zaten 55 seneden ibaret olan tarihini objektif bir incelem ile  incelerseniz bu yasa ve uygulanması hakkında bilgi edinmeniz mümkündür. Şimdi burada bir çelişki ortaya çıkmıyor mu? Madem ki Filistinliler arazilerini kendi elleriyle sattılar; neden buralar “terk edilmiş araziler” hükmü dahiline girdi. 
 
Siyonist İsrail bugün mülteci durumundaki Filistinlilerin geriye dönme haklarını red konusunda oldukça baskıcı davranıyor. Bakın en son “Yol Haritası” planını kabul ederken de mültecilerin vatanlarına dönüş haklarının reddini şart koştu. Peki neden bu insanların yurtlarına dönme haklarını red konusunda bu kadar ısrarlı davranıyor? Eğer o insanların topraklarını parayla satın almış olsalardı, ellerindeki satış belgelerini ve tapuları gösterir, geriye dönen mültecileri de bir yerlere istif ederlerdi. Ama öyle değil. Göçe zorlanan insanların arazilerine “terk edilmiş arazilerle ilgili kanun” yoluyla el koyduklarından mülteciler yurtlarına döndüklerinde o terk edilmiş arazilerin gerçek sahipleri ortaya çıkacak ve işgalcilerin buralara satın alma yoluyla değil de gasp yoluyla sahip oldukları anlaşılacak. İşte bütün mesele bu. Sadece bu gerçek bile siyonistlerin “Filistinliler topraklarını sattılar” iddialarını yalanlamaya yetebilir.
 
Yahudilerin Filistin topraklarında mülk edinmelerinin tarihine bir bakalım: Filistin toprakları 28 milyon dönümdür. 1948’de İsrail işgal devleti kurulduğunda yahudilerin sahip oldukları arazi miktarı 2 milyon dönümdü. Yani tüm Filistin topraklarının % 7’si.Bunun 650 bin dönümünü Osmanlı devleti döneminde mülk edinmişlerdir. O dönemde mülk edinmeleri ise ta Kanuni zamanında başlamıştır. Osmanlı devletinde ilk yahudi lobisini oluşturan Yusuf Nassi’nin Kanuni’yle iyi ilişkilerinden dolayı Kanuni ona Taberiye gölü civarında bazı arazileri bağışlamıştı. İşte bu olayla başlayan mülk edinme çabalarıyla 1917’de Filistin’in işgaline kadar ki süre içinde toplam 650 bin dönüm arazi edinmişlerdir.
200 bin dönümünü yine İngiliz işgalciler, yahudilere göstermelik bir şekilde parayla satmışlardır. Bu şekilde satılan arazilere de zikrettiğimiz vergi oyunuyla el konulmuştu ve satım işlemi de sembolik paralarla gerçekleşti.600 bin dönümü de kendileri Filistin dışından olan, Lübnan ve Suriye’de ikamet edip Filistin’de mülk edinmiş bazı Arap kökenlilerden satın almışlardır.Buraya kadar ki kısımda Filistinlilerin herhangi bir dahlinin olmadığını görüyoruz. Yani yahudilerin 1948’e kadar edindikleri arazilerin 8’de 7’sinde Filistinlilerin müdahalesi söz konusu değildir.
 
250 bin dönüm araziyi de Filistinlilerden satın almışlardır. Yani Filistinlilerden satın aldıkları toplam arazi miktarı Filistin topraklarının % 0,9’una (binde 9’una) tekabül ediyordu. Arazilerini satanlar da halktan çok şiddetli tepkilerle karşı karşıya kaldıklarından Filistin’i terk etmek zorunda kalmışlardı. Şimdi satılan arazilerin tüm topraklara oranıyla onları satanların genel nüfusa oranlarını denk kabul ederek düşünelim: Bir halk hakkında hüküm verirken % 0,9’un tavrına göre mi yoksa % 99,1’in tavrına göre mi hüküm verilir? Filistin halkının en az % 99’u göçmen yahudilere arazi satmama konusundaki kararlılıklarını korumuşlardır. Bu kararlılığa bağlı kalmayanları da içlerinde barındırmamışlardır. Her halkın içinde mutlaka o halkın genel tavrına muhalefet edenler, kararlılığa uymayanlar çıkar. Eğer yahudi göçmenlerin, yahudi göçünü teşvik eden örgütlerin bütün teşviklerine, cazibeli fiyat tekliflerine rağmen 30 yıl içinde satılan toplam arazi miktarı binde dokuzda kalmışsa bu, Filistin halkının bu konudaki dayanışmasını, kararlılığını ve üstün mücadele azmini gösterir. Ama ne yazık ki Filistin halkı bütün bu kararlılığına rağmen iftiraya uğramıştır. Bu tıpkı iffetini koruma konusunda oldukça dikkatli bir insana fuhuş iftirasında bulunulması gibidir.
 
Yahudi göçmenlerin 1948’den sonra gayri menkul edinmeleri tamamen işgal, gasp ve göçe zorlama yoluyla olmuştur. Göçe zorlanan Filistinlilerin arazilerine el koymak için de yukarıda zikrettiğimiz kanunu kullanmışlardır.
 
Filistinlilerin arazilerini sattıkları iddiasını bu halk aleyhine bir propaganda malzemesi olarak kullanmaya çalışanların da itiraf ettikleri gibi arazilerini satanlar Filistin topraklarını terk etmişlerdir. Yukarıda da zikrettiğimiz üzere Filistin halkının oldukça basit bir kısmını teşkil eden bu insanların, ya aldıkları paralarla başka yerlerde mülk edinmek amacıyla ya da şiddetli tepkilerle karşılaşmaları sebebiyle Filistin topraklarını terk ettikleri bir gerçektir. Yani bugün Filistin topraklarında yaşamaya devam edip de o toprakların İslami kimliğini savunanlar, her türlü zorluğa katlanarak, sürekli ölümü başlarının ucunda hissederek direnenler, toprak satanlar veya onların çocukları değildir. Bu durumda bu insanların başlarına gelenlerin, arazilerin yahudilere satılmasından kaynaklandığının iddia edilmesi Allah’ın adaletine bir iftira olmaz mı?
 
 Siyonistlerin söz konusu iddiaları ortaya atmalarının temel amacı Müslüman halkların Filistin davasına ilgilerini zayıflatmak ve Filistin halkının mağduriyetine bigane kalmalarına sebep olmaktır. Ne yazık ki bu konuda amaçlarını kısmen gerçekleştirdiklerini de görüyoruz. Çünkü Filistin davasına ilgisiz kalanlar genellikle “toprak sattılar” iddiasını kendilerine gerekçe gösteriyorlar. Oysa İslam tüm Müslümanları kardeş ilan etmiştir. Bir kimse kardeşini herhangi bir hatasından dolayı canavarın önüne atmaz. Siyonizmin Filistin halkına layık gördüğü zulüm bir canavarın yaptığından farksızdır. Bu durum karşısında o insanların mazlumiyetlerine ve mağduriyetlerine bigane kalmamıza, “toprak sattılar” iddiası gerekçe teşkil edebilir mi? Kaldı ki bu iddia, yukarıda ifade ettiğimiz üzere şu an Filistin topraklarında varlık mücadelesi verenleri ilgilendiren bir iddia olmadığı halde o insanlar üç ayrı zulme maruz kalıyorlar: Bir: Topraklarını gasp eden işgalcilerin zulmüne. İki: Kendilerinin işlemedikleri bir hatadan dolayı iftiraya maruz kalma zulmüne Üç: O hatayı işlemiş olanların zulmüne. Buna bir de Müslümanların o hatayı gerekçe göstererek davalarına bigane kalmalarını eklerseniz o insanların her yönden mağdur oldukları sonucuna varırsınız.
 
''Bu makale Hucurat Hareketi'nin #AksaHalkaları projesi kapsamında yazılmıştır.''
 
Kanynakça:
https://www.yeniakit.com.tr/haber/filistinliler-topraklarini-gercekten-satti-mi-404682.html
https://www.aydinlik.com.tr/koseyazisi/filistini-pazarlayan-mescid-i-aksayi-satar-58315
https://www.yeniakit.com.tr/yazarlar/mustafa-armagan/filistinliler-topraklarini-yahudilere-satti-mi-35878.html
 </p>
</body>
</html>